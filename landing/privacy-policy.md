# Polityka prywatności InvTrack z dn. 20.02.2024r.

Niniejsza Polityka prywatności określa zakres, sposób oraz ogólne warunki przetwarzania danych osobowych osób korzystających z Systemu InvTrack, czyli serwisu prowadzonego w domenie invtrack.app oraz aplikacji mobilnej InvTrack (zwane dalej Systemem InvTrack). Dodatkowo zawarte zostały w niej postanowienia o powierzeniu przetwarzania danych osobowych. Dokładne informacje o funkcjach Systemu InvTrack, sposobie i zakresie korzystania z niej, zawarte są
w Regulaminie, który obowiązuje wraz z Polityką prywatności.

Słowa pisane wielką literą inne niż zdefiniowane niniejszą Polityką prywatności mają znaczenie nadane im w Regulaminie.

## I Administrator danych osobowych

1. Administratorem danych osobowych jest InvTrack.
2. W celu kontaktu z Administratorem należy wysłać wiadomość pocztą elektroniczną na adres e-mail kontakt@invtrack.app.

## II Ogólne warunki przetwarzania danych osobowych

1. W ramach Systemu InvTrack przetwarzanie danych osobowych odbywa się zgodnie z przepisami prawa, a w szczególności zgodnie z rozporządzeniem Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (zwanym dalej „RODO”). 2. Przetwarzanie dotyczy danych osób odwiedzających System InvTrack, w szczególności Klientów i Użytkowników. Odwiedzający podają dane dobrowolnie, a konsekwencją niepodania ich może być brak możliwości korzystania z niektórych funkcji Systemu InvTrack.
2. Wprowadzenie przez Klienta do Systemu InvTrack danych osobowych innych niż własne (osób trzecich), może skutkować powierzeniem tych danych osobowych (zasady powierzenia zostały zawarte w Polityce prywatności). 4. Administrator zapewnia, że przetwarzanie odbywa się rzetelnie i w sposób przejrzysty oraz że zapewnia odpowiednie bezpieczeństwo danych osobowych, w tym ochronę przed niedozwolonym lub niezgodnym z prawem przetwarzaniem oraz przypadkową utratą, zniszczeniem lub uszkodzeniem, za pomocą odpowiednich środków technicznych lub organizacyjnych. Dane osobowe są zbierane zgodnie z zasadą minimalizacji danych, a więc ograniczone wyłącznie do wypełnienia określonych celów, a okres ich retencji nie jest dłuższy, niż jest to niezbędne.
3. Administrator nie przetwarza danych osobowych w sposób, który wiązałoby się z podejmowaniem wyłącznie zautomatyzowanych decyzji co do osoby, której dane dotyczą.

## III Podstawy i okres przetwarzania danych osobowych

1. Każde przetwarzanie danych osobowych, które łączy się z korzystaniem z Systemu InvTrack, odbywa się w konkretnych, wyraźnych i prawnie celach, a Administrator zapewnia, że nie zbiera i nie przetwarza danych osobowych niezgodnie z poniżej wskazanymi celami.
2. Realizacja czynności związanych z zawarciem i wykonaniem Umowy na zasadach określonych Regulaminem odbywa się na podstawie art. 6 ust. 1 lit. b RODO i w szczególności dotyczy:

   - świadczenia Usługi w zakresie Systemu InvTrack;
   - kontaktowania się z Klientem lub Użytkownikami w zakresie związanym ze świadczoną Usługą;
   - zapewnienia bezpieczeństwa ruchu w ramach Systemu InvTrack;
   - podejmowanie działań przed zawarciem Umowy, w szczególności dostarczenia oferty na żądnie osoby, której dane dotyczą. Okres przetwarzania danych w tym celu dotyczy czasu trwania Umowy.

3. Nawiązanie relacji handlowych, w tym udzielenie odpowiedzi na zadawane pytania w związku z kontaktem osób, których dane dotyczą odbywa się na podstawie art. 6 ust. 1 lit. f RODO w związku z realizacją prawnie interesów Administratora polegających na odpowiadaniu na kierowane zapytania. Dane osobowe będą przetwarzane do momentu wyrażenia skutecznego sprzeciwu wobec przetwarzania danych, z tym, że nie dłużej niż do ostatniego dnia roku kalendarzowego następującego po upływie 3 lat od momentu udzielenia odpowiedzi przez Administratora.
4. Dochodzenie lub zabezpieczenie ewentualnych roszczeń i obsługa reklamacji odbywa się na podstawie art. 6 ust. 1 lit. f RODO w związku z realizacją prawnie usprawiedliwionych interesów Administratora dotyczących ochrony praw Administratora i osób, których prawa dotyczą, a okres retencji odnosi się do okresu przedawnienia danego roszczenia.
5. Działania marketingowe usług własnych lub podmiotów trzecich odbywają się na podstawie art.6 ust. 1 lit. f RODO w związku z realizacją prawnie usprawiedliwionych interesów Administratora polegających na dbaniu o interesy Administratora oraz promowaniu usług w ramach Systemu InvTrack. Okres przetwarzania danych osobowych, w zakresie działań marketingowych, wynosi do momentu wycofania zgody na otrzymywanie komunikatów lub informacji na podstawie przepisów ustawy o świadczeniu usług drogą elektroniczną lub prawa telekomunikacyjnego lub do momentu wniesienia skutecznego sprzeciwu wobec przetwarzania danych.
6. Realizacja obowiązków podatkowych i rachunkowych odbywa się na podstawie art. 6 ust. 1 lit. c RODO w związku z właściwymi przepisami podatkowo-rachunkowymi. Okres retencji danych przetwarzanych w tym celu jest równy z okresem trwania obowiązku prawnego.
7. Działania analityczne i statystyczne odbywają się na podstawie art. 6 ust. 1 lit. f RODO, a więc uzasadnionym interesie Administratora, który odnosi się do analizy aktywności, optymalizacji Systemu InvTrack, a także tworzenia modeli statystycznych. Dane osobowe będą przetwarzane do czasu zakończenia przechowywania danych osobowych w związku z trwającym celem przetwarzania lub do momentu wyrażenia skutecznego sprzeciwu wobec przetwarzania danych, z tym,że nie dłużej niż do ostatniego dnia roku kalendarzowego następującego po upływie 3 lat od momentu zakończenia świadczenia usług przez Administratora.

## IV Odbiorcy danych osobowych

1. Dane osobowe mogą zostać przekazane podmiotom, które są uprawnione do tego z uwagi na obowiązujące przepisy prawa, w szczególności właściwe urzędy lub organy państwowe.
2. Dane osobowe mogą być przekazywane także zaufanym odbiorcom, takim jak: operatorom płatności, podmiotom świadczącym usługi księgowe i rachunkowe, partnerom świadczącym usługi techniczne związane z rozwijaniem lub utrzymywaniem systemów informatycznych i serwisów internetowych lub analityką i statystyką, firmom windykacyjnym, kancelariom prawnym.
3. Jeżeli, w ramach współpracy z powyższymi podmiotami, następuje powierzenie przetwarzania danych osobowych, Administrator posiada zawartą stosowną umowę powierzenia, która będzie spełniała wymagania przewidziane w przepisach prawa dotyczących ochrony danych osobowych.

## V Przekazywanie danych osobowych poza EOG

Administrator nie przekazuje danych osobowych poza Europejski Obszar Gospodarczy (EOG). Jeżeli przekazanie danych poza obszar EOG będzie wymagane lub związane z usługami, z których Klient lub Użytkownik korzysta w ramach Systemu InvTrack, to będzie odbywać się ono na podstawie decyzji w sprawie odpowiedniego stopnia ochrony podjętej przez Komisję Europejską, lub na podstawie standardowych klauzul umownych zgodnie z decyzją Komisji Europejskiej albo na innej podstawie prawnej na przykład: wyraźnej zgody osoby, której dane dotyczą.

## VI Uprawnienia osób, których dane osobowe są przetwarzane

1. Osobie, której dane są przetwarzane, mogą przysługiwać w określonych przez przepisy prawa przypadkach następujące prawa:

   - dostępu do danych i uzyskania ich kopii;
   - sprostowania danych;
   - żądania usunięcia danych;
   - ograniczenia przetwarzania danych osobowych;
   - przenoszenia danych;
   - wniesienia sprzeciwu wobec przetwarzania danych na podstawie uzasadnionego interesu
     Administratora lub wobec przetwarzania w celu marketingu bezpośredniego;
   - wycofania zgody, jeżeli przetwarzanie odbywa się na podstawie zgody, co nie wpłynie
     jednak na zgodność z prawem wcześniejszego przetwarzania danych osobowych;
   - wniesienia skargi do Prezes Urzędu Ochrony Danych Osobowych (ul. Stawki 2, 00-193
     Warszawa).

2. Skorzystanie z uprawnień, o których mowa w ustępie powyżej, jest realizowane poprzez kontakt
   z Administratorem w sposób wskazany w pkt I.2 Polityki prywatności.

## VII. Powierzenie przetwarzania danych osobowych

1. W związku zrealizacją Umowy zawartej na zasadach określonych Regulaminem może dojść
   do powierzenia przetwarzania danych osobowych. W takich przypadkach stosuje się postanowienia zawarte w ustępach poniżej, gdzie Klient jest administratorem danych osobowych, a InvTrack podmiotem przetwarzającym, zwanym na potrzeby niniejszego punktu VII „Procesorem”. Klient może skontaktować się z Procesorem celem podjęcia negocjacji i zmiany treści umowy powierzenia przetwarzania danych osobowych.
2. Klient oświadcza, że jest administratorem powierzanych danych osobowych, oraz że przetwarza je zgodnie z powszechnie obowiązującymi przepisami prawa.
3. Klient, zgodnie z art. 28 RODO, w celu realizacji Umowy, powierza Procesorowi przetwarzanie
   danych osobowych następujących kategorii danych: pracownicy, kontrahenci. Wskazane
   kategorie będą obejmować dane osobowe wprowadzane przez Klienta do Systemu InvTrack.
4. Powierzenie przetwarzania, wskazanych powyżej danych, dokonywane jest na
   udokumentowane polecenie Klienta, które wynika z korzystania z Usług w ramach Systemu InvTrack i dotyczy okresu trwania Umowy.
5. Procesor zobowiązuje się:
   - dołożyć należytej staranności przy przetwarzaniu powierzonych danych osobowych oraz
     do przetwarzania danych osobowych zgodnie z przepisami obowiązującego prawa,
     w szczególności w zakresie RODO;
   - nadania upoważnień do przetwarzania danych osobowych wszystkim osobom, które będą
     przetwarzały powierzone dane;
   - zapewnić zachowanie w tajemnicy przetwarzanych danych przez osoby, które upoważnia
     do przetwarzania danych osobowych;
   - do zabezpieczenia danych osobowych poprzez stosowanie odpowiednich środków
     technicznych i organizacyjnych zapewniających adekwatny stopień bezpieczeństwa
     odpowiadający ryzyku związanym z przetwarzaniem danych osobowych, o których mowa
     w art. 32 RODO;
   - pomagać Klientowi w niezbędnym zakresie wywiązywać się z obowiązku odpowiadania na
     żądania osoby, której dane dotyczą oraz wywiązywania się z obowiązków określonych w
     art. 32-36 RODO;
   - po zakończeniu świadczenia usług związanych z przetwarzaniem zwrócić wszelkie dane
     osobowe lub usunąć wszelkie ich istniejące kopie, chyba że prawo Unii lub prawo państwa
     członkowskiego nakazują przechowywanie danych osobowych;
   - poinformować Klienta o naruszeniu ochrony powierzonych danych osobowych;
   - udostępniać Klientowi informacje niezbędne do wykazania spełnienia obowiązków
     związanych z powierzeniem przetwarzania danych osobowych i wymaganych prawem
     oraz umożliwiać Klientowi przeprowadzenie audytów dotyczących powierzenia
     przetwarzania danych po uprzednim uzgodnieniu terminu audytu i jego formy.
6. Procesor może powierzyć dane osobowe wprowadzone przez Klienta do dalszego przetwarzania
   podwykonawcom, którym Procesor przekazuje dane osobowe zgodnie z niniejszą Polityką
   prywatności (punkt IV) na podstawie ogólnej zgody Klienta, którą Użytkownik niniejszym wyraża
   w związku z korzystaniem z Usług w ramach Systemu InvTrack. Procesor poinformuje Klienta
   o zamierzonych zmianach dotyczących dodania lub zastąpienia innych podwykonawcy, dając
   Klientowi możliwość wyrażenia sprzeciwu wobec tych zmian.

## VIII. Postanowienia końcowe

W sprawach nieuregulowanych w niniejszej Polityce prywatności odpowiednie zastosowanie znajduje
Regulamin.
